Лабораторна робота №1
Дослідження кількості інформації при різних варіантах кодування
Мета: Дослідити імовірнісні параметри української мови для оцінки кількості інформації текстів. Дослідити вплив різних методів кодування інформації на її кількість.
Теоретичні відомості
Відносна частота появи символу - імовірність появи певного символу в певному місці тексту - відношення числа появи символу в тексті до загальної кількості символів.
Середня ентропія нерівноймовірного алфавіту:
де m - кількість символів алфавіту, p - імовірність появи символу
Ентропія вимірюється в БІТАХ (як представлення кількості можливих варіантів).
Кількість інформації в тексті - середня ентропія вихідного алфавіту помножена на кількість символів тексту. (HINT: результат обрахунку для порівняння значення з розміром файлів треба перевести з бітів в байти)
1. Дослідження кількості інформації в тексті
Оберіть 3 текстових файла різного тематичного та лінгвістичного спрямування (наприклад, вірш Тараса Шевченка “Мені тринадцятий минало”, “Казка про рєпку” Леся Подерв'янського та специфікацію інерфейсу PCI)
Переконайтесь, що тексти, які ви використовуєте є унікальними і не повторюються у ваших колег! Використовуйте наявні електронні засоби зв’язку та документообігу, щоб уникнути дублювання! Вдруге аналіз того самого тексту не зараховується!
Створіть програму (будь-якою зручною для вас мовою), яка в якості вхідних даних приймає текстовий файл, та аналізуючи його вміст:
обраховує частоти (імовірності) появи символів в тексті
обраховує середню ентропію алфавіту для даного тексту
виходячи з ентропії визначає кількість інформації та порівнює її з розмірами файлів
виводить на екран значення частот, ентропії та кількості інформації
Проведіть стиснення кожного вхідного файлу за допомогою 5 різних алгоритмів стиснення (zip, rar, gzip, bzip2, xz, або будь-які інші на ваш вибір, можна використовувати готові програмні засоби для стиснення).
Порівняйте результуючі обсяги архівів з обчисленою кількістю інформації та наведіть у звіті висновки щодо кореляції цих величин для обраних вами файлів (яка відмінність, що вийшло більше і чому)
2. Дослідження способів кодування інформації на прикладі Base64
Ознайомтесь зі стандартом RFC4648
Для практичного засвоєння методу кодування, створіть програму, що кодує довільний файл в Base64 (шляхом реалізації алгоритму вручну, а не виклику бібліотечної функції)
перевірте коректність роботи програми, порівнявши результат з існуючими програмними засобами (наприклад, openssl enc -base64)
Закодуйте в Base64 обрані вами текстові файли
Обрахуйте кількість інформації в base64-закодованому варіанті файлу
Порівняйте отримане значення з кількістю інформації вихідного файлу
Зробіть висновки з отриманого результату
Закодуйте в Base64 стиснені кращим з алгоритмів текстові файли
Обрахуйте кількість інформації в base64-закодованому варіанті стисненого файлу
Порівняйте отримане значення з кількістю інформації вихідного файлу та base64-закодованого файлу
Зробіть висновки з отриманого результату
Вихідні коди розроблених програм завантажте в свій репозиторій на GitHub.
В Moodle завантажте звіт, що містить:
результати проведеного аналізу кількості інформації обраних текстів (самі тексти в вигляді посилань або в додатках)
посилання на програму в GitHub
приклад роботи створеної програми для підрахунку кількості інформації
приклад роботи створеної програми для кодування в Base64


